---
title: "Fotoaparát vs. smartfón - čo dokážu?"
date: 2022-01-25T18:59:14+01:00
draft: false
categories: ["foto", "tech"]


cover:
    image: "images/cover.jpg" # image path/url
    alt: "panasonic lumix G80 vs samsung s9 " # alt text
    relative: false # when using page bundles set this to true
    hidden: false # only hide on current single page

---


Možno ste si už položili otázku: prečo kupovať fotoaparát keď mobil tiež fotí a vždy ho máte pri sebe?
V tomto článku porovnám tieto dve zariadenia v niekoľkých situáciách na jednoduchej scéne ktorú si môžete doma pripraviť a cvičiť na nej rôzne techniky fotenia.



## Zariadenia

Na toto porovnanie som vybral dve zariadenia strednej triedy a to: 

### Fotoaparát Panasonic Lumix G80 + základný objektív 12-60mm
Tento fotoaparát je na trhu už 5 rokov, a stále patrí medzi najlepšie v danej cenovej skupine. Má stabilizáciu obrazu v tele aj v objektíve, nahráva 4K video, je odolný voči prachu a vlhkosti (používal som ho už aj v daždi) a má veľmi dobrú ergonómiu.  
Nový s týmto objektívom ho viete kúpiť za 500-600 eur. 

### Smartfón Samsung S9
Pred pár rokmi patril medzi smartfóny najvyššej triedy, teraz skôr do strednej.  Má jeden objektív, inteligentné módy fotenia, AMOLED displej a je vodotesný.  
Nový ho viete kúpiť za 400-500 eur, použitý oveľa lacnejšie.

## Rozdiely

Poďme sa bližšie pozrieť na rozdiely medzi zariadeniami

### Hardvér

Najväčší rozdiel pre potreby fotografa je vo veľkosti senzora, v skratke tá ovplyvňuje koľko svetla je schopný fotoaparát zachytiť a toto má dopad na kvalitu fotky. Čím väčší senzor, tým väčšiu citlivosť na svetlo (ISO) si môžeme dovoliť. Samsung S9 má veľkosť senzora  1/2.55" (6.2x4.5mm), Panasonic G80 17x13mm, čo je viac ako 7 násobný rozdiel v ploche. Tento parameter je dôležitý pri výbere telefónu. Najnovšie a najdrahšie telefóny majú senzor 1/1.33", čo je stále viac ako 3 násobný rozdiel oproti spomínanému fotoaparátu.

### Softvér

Pretože kvôli obmedzeným rozmerom (hrúbka) vedia do telefónu dať len tieto menšie senzory, výrobcovia investovali nemalé peniaze do softvéru aby sa vedeli priblížiť k reálnym fotoaparátom. Čo to znamená? Rôzne algoritmy pomáhajú "odhadnúť" čo fotíme a snažia sa chýbajúce údaje doplniť výpočtami. Ako príklad spomeniem nočnú scénu. Panasonic G80 spraví jednu fotku a tak ako je ju uloží na pamäťovú kartu. Samsung S9 v nočnom móde hneď ako stlačíme spúšť analyzuje scénu, spraví viac fotiek s rozličnou svetelnosťou a na pamäťovú kartu uloží kombinovaný výsledok.  

### Ergonómia
Fotoaparát je špeciálne prispôsobený rýchlemu ovládaniu, s niekoľkými fyzickými ovládacími prvkami, vďaka ktorým môžeme do 2-3 sekúnd od zapnutia nastaviť na aktuálnu scénu.  

Pri telefóne sa musíme spoliehať na automatický mód alebo sa na obrazovke preklikávať medzi nastaveniami ktoré hľadáme. Na druhej strane, telefóne máme stále pri sebe čo pri fotoaparáte to tak nemusí byť, tým pádom platí často opakovaná hláška - "najlepší fotoaparát je ten, ktorý máme so sebou." Viete aké zariadenie som použil na fotenie titulnej fotky? starý tablet s 2 MPix fotoaparátom - pracujeme ś tým čo máme k dispozícii.




## Scéna a porovnanie

Ako scénu som použil rôzne objekty ktoré som našiel okolo seba, položil som ich na biely stôl a najskôr som si urobil fotku s telefónom ktorú robíme rýchlo, bez hlbšieho zamyslenia


{{< figure align="center" src="images/thumbnails/tn-first-try-s9.jpg" link="images/first-try-s9.jpg" alt="S9 first photo of toys" caption="Samsung S9 - prvý pokus">}}


Jednoduchá scéna, postavička a jeden ďalší predmet v rôznych vzdialenostiach od pozorovateľa, v pozadí kniha a hodiny.

### Metóda porovnania
Pre čo najjednoduchšie porovnanie som obidve zariadenia používal v plne automatickom režime, bez nutnosti použitia rôznych ponúkaných nastavení. 


{{% notice note %}}

{{% /notice %}}

Kliknutím na fotky ich otvoríte v pôvodnej veľkosti - lepšie uvidíte rozdiely o ktorých budem písať (pozor na mobilné dáta)


Pri pohľade na fotku vyššie som sa zamyslel - čo keby som telefón otočil dole hlavou, a pohľad priblížial viac "k zemi"?



Hneď som to aj spravil a nastavil scénu na porovnanie.

### Štandardná fotka

Pri štandardnej fotke vidíme skôr len rôzne nastavenia automatického módu fotoaparátov, Samsung sa snaží scénu rovnomerne osvetliť, kým Panasonic zachová pôvodný kontrast scény. Je na usúdení človeka, ktoré z týchto si vyberie. Kde ale vidíme rozdiel je efekt rozmazaného pozadia, tu jednoznačne vyhráva väčší senzor.

{{< figure align="center" src="images/thumbnails/tn-standard-s9.jpg" link="images/standard-s9.jpg" alt="s9 photo of toys" caption="Samsung S9">}}


{{< figure align="center" src="images/thumbnails/tn-standard-g80.jpg" link="images/standard-g80.jpg" alt="g80 photo of toys" caption="Panasonic G80">}}


### 4x digitálny vs. 4x optický zoom

Nevýhoda digitálneho zoomu je okamžite jasná, stráca detaily, objavuje sa šum a z fotky nie je jasná hĺbka priestoru. Najnovšie telefóny už majú možnosť optického zoomu, tam sa tento rozdiel minimalizuje.

{{< figure align="center" src="images/thumbnails/tn-zoom-s9.jpg" link="images/zoom-s9.jpg" alt="s9 zoom photo of toys" caption="Samsung S9 + 4x digitálny zoom">}}


{{< figure align="center" src="images/thumbnails/tn-zoom-g80.jpg" link="images/zoom-g80.jpg" alt="g80 zoom photo of toys" caption="Panasonic G80 + 4x optický zoom">}}


### Blesk v úplnej tme

Obidve zariadenia mali problém so zaostrením v úplnej tme, ale podľa môjho názoru má Panasonic prirodzenejšie osvetlenú scénu bez silných odleskov.

{{< figure align="center" src="images/thumbnails/tn-flash-s9.jpg" link="images/flash-s9.jpg" alt="s9 flash photo of toys" caption="Samsung S9 + blesk">}}


{{< figure align="center" src="images/thumbnails/tn-flash-g80.jpg" link="images/flash-g80.jpg" alt="g80 flash photo of toys" caption="Panasonic G80 + blesk">}}


### Zmena kompozície a pomocné svetlo

Aby som načrtol dôležitosť kompozície a práce so svetlom ktorým sa budem venovať v ďalších článkoch, snažil som sa z predmetov dostať čo najlepšiu scénu, a to premiestnením subjektov, zmenou uhla fotenia ale aj použitím pomocného osvetlenia (obyčajná stolová lampa naľavo od scény)

Ako vidíte, v tomto smere plno automatický mód Samsungu úplne zlyhal vo vyhotovení mojej predstavy, pretože sa znovu snažil rovnomerne osvetliť scénu, čo v tomto prípade nebolo mojím cieľom. Vypnutie HDR módu to napravilo, výsledky vidíte nižšie.


{{< figure align="center" src="images/thumbnails/tn-final-s9-auto.jpg" link="images/final-s9-auto.jpg" alt="s9 final hdr photo of toys" caption="Samsung S9 auto HDR">}}

{{< figure align="center" src="images/thumbnails/tn-final-s9-pro.jpg" link="images/final-s9-pro.jpg" alt="s9 final photo of toys" caption="Samsung S9 HDR off">}}

{{< figure align="center" src="images/thumbnails/tn-final-g80.jpg" link="images/final-g80.jpg" alt="g80 final photo of toys" caption="Panasonic G80 final">}}

## Záver

Verím že vám toto porovnanie pomohlo pochopiť rozdiely medzi fotoaparátom a smartfónom a tiež vám pomôže vo výbere medzi nimi.
Ak nie, alebo ešte nie ste rozhodnutí, položte si tieto otázky:
* použijem fotky na niečo iné ako zdieľanie na sociálnych sieťach?
* nebude mi vadiť že na ramene budem nosiť cca +1 kg oproti mobilu vo vrecku?
* chcem venovať dostatočnú pozornosť a čas aby som zo svojich fotiek dostal čo najviac, alebo chcem iba kliknúť spúšť a spoľahnúť sa na automatiku?
* mám v pláne svoje fotografovanie ďalej rozvíjať a investovať do príslušenstva a objektívov?

 Či máte smartfón alebo fotoaparát, najdôležitejšia vec je naučiť sa robiť dobré fotky. Tejto a podobným témam sa budem venovať v budúcich článkoch.



